33

atque, quod Augustus multum illam Arabiae inuasionem sibi pro·
futuram esse sperauerat (Str. XVI, 4, 22) tamque res male gestas
aegre tulit ut proditorem Syllaeum, Nabataeorum ducem, Romae
interficeret (ib. 26), Aelium Gallum ex Aegypto reuocaret*)‚ post
infelicem illius expeditionis euentum poeta qui inflato ore diuinam
Caesaris gloriam canit turpissimae illius cladis mentionem facere
non potuit. itaque illud carmen ante exitum anni 730 conditum
esse sequitur. cui tempori etiam uersus 13. 14 conueniunt. nam
filius Phraatis tum Romae tenebatur ut pater quamuis inuitus
omnia quae Romani imperabant facere coactus esset. tum propter

· uersum 15:

· India quin, Auguste, tuo dat colla triumpho

elegiam non ante annum 728 scriptam esse demonstrabo. respicit
enim is uersus ad Indorum legationem quam Dio LIX, 9 significat:
καὶ oi Ἰνδοὶ προκηρυκευσοέμενοι πρότερον φιλίαν τότε ἐσπεί-
σαντο, Orosius 6, 21, 446 ut 'dubium esse non possit narrat:
interea Caesarem apud Tarraconem, citeodoms Hispaniae urbem,
Zeyati Indorum et Scytharum toto orbe transmisso tandem inuene-
runt. erat autem Caesar annis 728 et 729 apud Tarraconem.

8.

quae praeterea uiri docti de temporibus disputauerunt, aut
dubia sunt aut falsa. nam ut exemplum adferam, quod Hertzbergius
contendit Aelium Gallum Aegypti praefectum et Propertii amicum
eundem esse, prorsus incertum mihi uidetur. sed antequam iudi-
cemus conferamus
1, 21, 4 sqq. Miles -

- - pars ego sum uestrae proxima militiae.

sic te seruato ut possint gaudere parentes

nec soror acta tuis sentiat e lacrimis.
parentes illi fugientis militis parentes sunt, non mortui. nego enim
illud enuntiatum sic accipi posse: sic te seruato, ut mei parentes

 

²¹⁸) iam enim initio anni 731 i. e. Herodis regni anno quarto decimo Herodem
a Petronio, Aegypt-i praefecto, annonam emisse Iosephus tradidit (Antiqq. Iudd.

XV, 9, Ἰ). 3

