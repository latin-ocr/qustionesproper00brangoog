34

gaudeant. sed quid illius fugitiui militis parentum‘interesset de
defuncto scire, nisi huius quoque parentes essent? itaque Gallus
fratri baec mandata dat, unde iam recte accipies quartum uersum.
quae cum ita sint, probabilissimum est mortuum illum Gallum Sexti
amici fratrem fuisse illamque sororem, de qua uersu sexto‘ audimus,

carminis duodecimi libri III Aeliam Gallam esse. sed etiamsi “

Gallus noster e gente Aelia erat, tamen dubitari potest an idem
fuerit atque ille Arabicae expeditionis dux. nonne potuit is aut
pater aut patruus aut patruelis nostri Galli esse? sed ut illi Galli
iidem sint, boc meis cum rationibus non pugnat. nam Gallum ex
Aegypto aestate anni 729 profectum paullo ante Augustus illi.
prouinciae praeficere potuit5 de qua re prorsus nil scimus, itaque
potuit Propertius illa carmina ad Gallum missa exeunte anno<728
et ineunte 729 fingere.

deinde elegiam Ι, 6 anno 727 tribuit, quod TulluS‚ anni 721
consul, propter legem Iuliam anni 701 ab Augusto anno* 727
sancitam neque antea nisi rarissime laesam ante 727 in prouin-
ciam abire non potuit. atque accedo Hertzbergio in ea re quod
Tullum in patrui cohorte in Asiam profect-urum fuisse illamque
elegiam post annum 726 necessario scriptam esse censeo. sed ipso
illo anno compositam eam esse nego. nam propraetorum et pro-
consulum numerus eo tempore multo maior erat quam prouinciarum,
quod a triumuiratus temporibus usque ad annum 727 non omnes
praetores et consules prisco more sed ut tribus illis tyrannis libuit
prouincias nacti erant. quam ob causam una prouincia pluribus
tributa est ut Dio testatur LIII, 14: καὶ χρόνῳ μέν τινι πάντες οἳ
τοιοῦτοι εἰ καὶ πλείους τῶν ἐθνῶν ἦσαν ἐλάγχανον αὗτά. sed ne
sic quidem omnes prouincias suas primo uel secundo anno nan-
cisci potuerunt. certe si Tullus iam anno 727 Asiam administra-
uisset mirum hoc potius esset quam probabile. ego Tullum anno
729 in Asiam abiturum fuisse probabile duco quod anni 721 consul
ex ultimis erat quorum senatus in diuidendis prouinciis rationem
habere potuit.

tum carmen ΙΙ, 7 anno 728 Hertzbergius tribuit sic argu-
mentatus: Dio de hac lege postea Papio Poppaeo consulibus lata
nihil narrat, atqui rem tam grauem non omisisset, ergo ei anno

s„

