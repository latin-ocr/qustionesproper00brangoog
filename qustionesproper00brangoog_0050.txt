46

si Iupiter nauem incenderit, iisdem oris mortui iactabimur, tunc
te undae ad terram eiciant, ut anima tua puluere iniecto quiescat,
me licet inhumatum mare ferat. sed hoc non eueniet, Neptunus
Boreas sidera mollia nobis erunt. tunc igitur unum litus nobis
erit sopitis i. e. summo labore fessis somnoque domitis, non mor-
, tuis, tunc in deserto litore quo undae nos eiecerint una arbor tecto
nobis erit et ex uua aqua bibemus,

carmen 111, 7, quod miserum artis poeticae Horatianae fatum
perpessum uersibusque susque deque uersis a quibusdam adeo
corruptum est, ”ut non sine taedio legi posset, tamen ne ita qui-
dem recte tractabitur, ut manus prorsus de tabula abstineatur,
sunt enim sine dubio quaedam, quae sic ut traduntur a poetae
manu profecta esse non possunt. iam primos quattuor uersus
attente legas:

Ergo sollicitae tu causa, pecunia, uitae es!
per te immaturum mortis adimus iter.
tu uitiis hominum crudelia pabula praebes:
semina curarum de capite orta tuo.

per te, pecunia, uita sollicita, mors immatura eet. quid melius
cohaerere potest? quamquam duo illa epitheta satis diuersi generis
uidentur. sed miror quod, postquam primis uersibus omnia com-
plexis ultimum malorum commemoratum est, tamen etiam aliquid
sequitur quod uehementer languet. quid enim post mortem ualent
pabula uitiorum crudelia i. e. mortem efficientia? quid tandem
post uitiorum pabula semina curarum, quae sere in omnibus pe-
cunia serit, cum‘ uitiorum pabula paucis tantum praebeat? potestne
aliquis in ordinandis enuntiatis grauius peccare? sed nego in hac
re Propertium alibi aeque rudem fuisse. neque minus id nego
prorsus eandem cogitationem aliis uu. intermissis bis apud Proper·
tium in eodem carmine inueniri. nam tu sollicitae uitae causa es et
semina curarum de capite tuo orta idem est diuerso modo dictum.
itaque uideas, num hoc melius placeat:

ergo sollicitae tu causa, pecunia, uitae es!
semina curarum de capite orta tuo!

tu uitiis hominum crudelia pabula praebes:
per te immaturum mortis adimus iter!

 

