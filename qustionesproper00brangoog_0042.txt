38

emendationem inueniri non posse. nam postquam Fidenas - uia in
Fidenas — uias mutatum est, necessario errore lonqa in lonye abiit.
sed qui hunc locum interpretemur? neque ita hercle ιιι Albam inter
Romam et Fidenas sitam esse dicamus neque ita ut Albam Romae
fuisse censeamus, ad quam ineptam sententiam Lachmanni inter-
pretatio redit: stetit Alba hac ubi uiae Fidenas ducentes longae
erant i. e. Romae. sed nonne necessario eo ducimur ut uia Fidenas
s. uiae Fidenae non Romae sed Albae fuerint. quod autem uiam
illam longam ad Albae cognomen notissimum lonqa referendam
esse apparet, ut ob ,eandem causam et Alba et uia illa fuerit longa,
uia Fidenas per totam urbem duxisse uidebitur: nec minus Alba
tunc stetit i. e. nondum deleta erat et ibi quidem ubi ‚longa illa
‚⁴ uia erat, quo significatur eam urbem, in qua longa uia fuisset, et
ipsam longam fuisse et potentem. quam sententiam pono quam-
quam aliunde nil de Fidenate uia Albae scio, sed recte mihi uideor
ex hoc loco eam collegisse. quam interpretationem si non accipis,
ullam sententiam illi uersui subesse nego, coniecturam probabilem
numquam 'inuentum iri tantum non affirmo.

cum igitur a paucis pastorum casis Romam originem ducere
expositum esset, ita hanc carminis partem concludit poeta, ut
Romanum alumnum primis temporibus nil habuisse dicat, ne nu-
tricem quidem humanam, ut eadem cogitatio quae iam in uu. 31
—36 erat etiam augeatur et ad summum gradum perducatur.

sequitur secunda carminis pars. postquam euim uetustissimae
Romae simplicitatem depinxit, quam tamen dei illis initiis pro-
pitii fuerint narratur: huc i. e. ad terram modo descriptam quod
,Troia Penates misit melius erat quam si ibi remansissent. nam
proficiscentibus iam bona erant omina (40—47)‚ aduenientes in
Italiam fausta terra excepit (48—54)‚ aduenarum prolem ut nutriret
Mars pater ipse lupam suam misit (55. 56). quam ultimam sen-
tentiam poeta sic formauit, ut apta esset totius carminis clausula.

iam PropertiuS‚ qui non una integra elegia sed additamento
quodam consilium quod cepit exponere constituit, tertia parte sic
pergit: miramini quod de moenibus loquor. sane quidem nunc
moenia pio dispono uersu. in sequentibus nil est quod quis iure
uituperet.

