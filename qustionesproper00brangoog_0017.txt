13

uis pudor Helenae (u. 20) multo melius nudis papillis quam
fluidis capillis conueniret, postremo ut sententia oreretur prorsus
inepta. nam his coniecturis probatis poeta, cum id ageret ut
uirginumsspartanarum uirtutem describeret, nescio cur subito ad
Castorum laudes transiret. contra tradito ordine uersuum retento
rectissime feminae sic corpus exercuisse dicuntur ut Castor et Pollux.
si autem nihil transponendum est, illud fluidis iam dici omnino
non potuit, ut capillis archetypi Ο errore ortum esse ex papillis
sequeretur. restat ut librorum DV armata, pro quo codex F
interpolationem et metro et constructione recta cassam exhibet est
armata , a nequissimo Propertii castigatore profectum esse notem
qui, cum cepisse exspectaret, coniecturae operam dedit. Sed de
hac re exponendi onus iam Bentleius Hor. od. I, 16, 14 mihi
dempsit, cuius exemplis adde Ouid. Heroid. XX (XIX), 11:

' inuenies illic id te spondere, quod opto
te potius, uirgo, quam meminisse deam.

et Catull. LXIV, 124 sqq.:

saepe illam perhibent ardenti corde furentem
clarisonas imo fudisse e pectore uoces

126: ac tum praeruptos tristem conscendere montes
128: tum tremuli salis aduersas procurrere in undas
130: atque haec extremis maestam dixisse querellis.

IV, 1, 28. nec rudis infestis miles radiabat in armis:

miscebant usta praelia nuda sude.
potestne aliquid praeclarius et breuius dici? duabus enim rebus
cur tum miles non radiauerit significatur. primum enim usta
sude pugnabant i. e. sine fulminantibus gladiiS, sine cuspide micante,
sed usta i. e. igne durata sude, deinde praelia nuda miscebant i. e.
sine ferrea lorica. quis uero qui 'nouit Propertium non sentiat
ex ipsius poetae ingenio quasi effluxisse praelia nuda? quam
lectionem si conferimus cum archetypi Ο praelia facta sude pos-
sumusne hoc non putare interpolatum? certe si nuda non genui-
num est numquam elegantior exstitit corrector. neque igitur ex
illo facta aliquid elici debuit, nam etiam ficta prae nuda languet
sordetque.

