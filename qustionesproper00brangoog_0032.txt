28

111, 25, 3: quinque tibi potui seruire fideliter annos.
et 111, 16, 9: peccaram semel et totum sum pulsus in annum.

atque Lachmannus qui septem amoris annos pro quinque sta· .
tuit excepto discidii illius uno anno, procul dubio grauissime contra
uersum priore loco positum peccauit. rectius Hertzbergius ita
carminum tempora rimatus est ut per quinque annos Cynthia
amata esset. sed hic in ea causa a uero fortasse aberrauerit quod
Propertium in uersu 111, 25, 3 discidii tempus excepisse sibi per-
suasit. in qua re Lachmannum sequitur qui p. XXIII sic disputat:
quomodo enim Propertium illo anne, per quem pulsus fuit, 'Cynthiae
seruiisse censebimus? cui interroganti responderi potest: an non
tenetur seruitio puellae durissimo qui in ‚uiduo lecto frustra Somnum
quaerit amorisque perpetitur tormenta omnia, gaudiis fruitur nullis?
itaque cum Lachmannus sententiam suam parum demonstrauerit,
uideamus ipsi quid rei sit. atque Sextus discidii annum fortasse
non inter quinque illos numerasset, si ipse Cynthiam reliquisset aut
quamuis a Cynthia pulsus tamen ira commotus amoris feruorem
ad uiles in quadriuiis et angiportis uagantes transtulisset nec ullo
desiderio amoris cruciatus esset. at Cynthia pepulit Propertium
neque credi potest eum tempora irae tam aequo animo tulisse,
quamquam interdum non ueri feruoris sed palaestrae nitorem apud
poetam 'nostrum aspici concedo. nostro quidem loco illud discidium
saeuitiae Cynthiae exemplum est. qui autem propter discidium
saeua ea esse potuit nisi contra amantem et desiderantem? itaque
discidii annum poeta in u. ΙΙΙ, 25, 3 non excepit. quod etiam
magis intelleges si ad furorem illius loci attendas. summa enim
ira incitatus poeta, cum describeret quam puella in fidissimum
et constantissimum amatorem crudelis fuisset, certe maiorem potius
quam minorem annorum numerum posuit. neque igitur octo annos,
ut Lachmannus statuit, neque sex, ut Hertzbergius‚ sed quinque
poeta Cynthiam amauit.

3.

nunciam omni ui nitendum est ut primam primi libri ele-
giam recte interpretemur. atque ut iam initio sententiae meae
summam ponam, haec elegia scripta est, cum poeta totum annum

