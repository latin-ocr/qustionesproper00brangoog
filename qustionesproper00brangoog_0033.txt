29,

alterna amoris et odii Cynthiae-unda iacta-tus esset, Cynthia poetam
nostrum aut nondum uouisset aut non admisisset. Lachmannus
c'ontra huius carminis tempore Propertium 'iam et amauisse et'ama-
tum‘ esse, ut ex discidii anno haec elegia esset, sibi persuasit.
quam sententiam 'ut refellam tria argumenta affero: primum si
contulerimus carmina ΙΙΙ, 24. 25 quibus finiuntur et tres amoris
libri et' poetae amor, illam primam primi libri elegiam qua se' a
Cynthia captum esse canat primo amoris tempore scriptam 'esse
probabile· fiet. deinde, ut rectissime Hertzbergius p. 42 exposuit,
Milaniouis exemplo Propertium non hoc agere ut dominamv ‘recuperet
sed ut primo sese in puellae amorem insinuet demonstratur. post-
remo hos uersus perpendas: ⁴

uos remanete quibus facili deus annuit aure,
sitis et in tuto semper amore pares.

si enim poetam nondum a Cynthia amatum esse statuamus, recte
se habet hoc: ‘uos remanete quibus Amor annuit, eqo cui nondum
annuit abe0. sed ex Lachmanni· sententia, quod Amor Propertio
iam annuit sed non assidue fauebat, hoc potius dici debebat: uos
remanete qui amamini. alioquin enim eum ipsum quoque remanere
necesse esset.

iam quaeritur num Sextus- hunc furoris annum inter quin-
quennium illud numerauerit. atque mihi quidem poeta acerbissi-
mum seruitium tulisse uidetur, quod ferrum et ignem et exilium
toleraturus est maximeque omnium huius anni furoris eum poenitere
necesse erat, postquam perfidiam puellae penitus perspexit. quid
autem sequitur, sirecte disputauimus?

nostram elegiam ante ceteras omnes ad Cynthiam missas uel
Cynthiae amorem commemorantes scriptam esse etex primo quin-
quennalis illius seruitii anno nullum carmen exstare.

4.

sed accedamus ad temporis definitionem carminis ΙΙΙ, 4. atque
Hertzbergius qui primus omnium paullo accuratius Dionem in-
spexerat ante annum 731 elegiam illam scribi non potuisse recte
contendit. nam usque ad illum annum Augustus filium Phraatis

