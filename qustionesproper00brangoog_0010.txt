6 .

quasi ‘inhaerebat editionibus et mehercle legenti se offert ultro,
amictus iam in Burmanniano priore et Doruilliano secundo lectum
et ex Neapolitani multorumque aliorum amicus Propertio redditum
erat, exuuio Borrichianus Askewianus Vossianus primus uterque
Doruillianus praebuerant neque est qui hoc uerum esse neget prae-
sertim cum Neapolitani lectio ex uiuo et Groningani eximio uix
ab exuuio distingui potuerint, ad extremum proavo in omnibus
libris, excepto Groningano qui proauus aliisque duobus qui proauos
exhibebant, iam dudum inuentum et ab editoribus probatum est.
quibus quattuor locis plerique id quod el. I, 8, 7 legiturt
5. Tune audire potes uesani murmura ponti
Fortis, et in dura nave iacere potes?

Tu pedibus teneris positas fulcire pruinas,
Tu potes insolitas, Cynthia, ferre niues?

adnumerare malent. quamquam ruinas suam habet interpretationem.
potuit enim poeta, ut rem augeret uerbis idemque leuiter iocaretur,
domos paene dilabentes deserti illius quo Cynthia festinabat oppi-
duli seu uici ruinas dicere quae teneros dominae pedes laederent,
ut haec esset sententia: quid tu in ruinoso illo et foedo oppido,
cum horum splendidissimorum aedificiorum luxuria frui possis?

hoc iudicium si non unaquaque lectione pertractata probabo,
ii certe mihi ignoscent qui hoc opus quam scribentem et legentem
defatiget sciunt. accedit quod iam Fridericus Leo in Museo Rhenano
a. 1880 p. 441 sqq. haud spernendam laboris partem suscepit quam
disputationem, quatenus quidem ad illam editionem attinet, paucis
minutisque rebus exceptis prorsus et probo et laudo*).

ergo ita rem agam ut primum eos locos quibus fortasse quispiam
primo oculorum obtutu aliquid tribuat perstringam, deinde de iis di-
cam de quibus ipsum utile aliquid addere me posse arbitrabar,
postremo quam mirum in modum vir ille doctissimus nonnumquam
errauerit satis luculentis exemplis demonstrabo.

 

*) Kiesslingius quoque deutsche Literatur·Zcitung 1880 p. 231 sq. recte
contra Baehrensium codicem Neapolitanum defendit.

