25

finxit numquam, intellegimus, sin ineunte necessario aut toto libro

aut maiore eius parte Augustum celebrari exspectamus. .
noli igitur de quinque Properti libris Lachmanno credere.

IV.
1.

Antequam quo tempore priores tres Propertii libri scripti sint
definiam, id quaerendum mihi uidetur utrum eodem tempore an
diuerso secundus et tertius liber editus sit. atque primum demon-
strandum est, adhuc nulla argumenta prolata esse quibus simul eos
editos esse euinceretur. nam Barthius eo ductus est quod tertiam
tertii libri elegiam anno 725 decimam secundi anno 730 tribuendam
et carmen ‘13 secundi libri ab ipso poeta ex tertio desumptum
esse putauit. sed hoc pro nihilo esse modo exposui, illud plane
ridiculum est, quod uersus ΙΙΙ, 3, 43-46 nequaquam de triplici
Augusti triumpho anni 725 agunt, et si agerent non ipsum tempus
elegiae sed post quod tempus ea scripta esset demonstrarent.
neque melius Lachmannus egit qui tertium suum quartumque
librum ideo simul editos putauit quod Propertius et ΙΙ, 10 (ΙΙΙ, 1)
et ΙΙΙ (IV) 24, 25 quinquennio illo amoris fessus scripsisset. sed
neque in illo quando scripta puella mea est odium et simultas
inest neque si inesset bis simultatem ortam esse improbabile esset.
accedit quod 11, 10 annum 729 ιι. 730, ΙΙΙ, 24, 25 annum 732
sibi poscere infra demonstrabitur. cumque Hertzbergius nil afferat
cur Barthium Lachmaunumque sequatur (p. 227) non uideo quid
impediat quo minus meam sententiam probare studeam.

atque primum paullo accuratius uelim secundi et tertii libri
prooemia compares. quid? in secundi libri prooemio nullam dicit
corporis motionem nullam uocem Cynthiae esse, qua non ad car-
mina fiugenda summa amoris ui compellatur, suaque funera ex
illius domo ductum iri. contra in prima libri tertii elegia de
amata puella uix cogitatur. nam quod legitur 1, 40

gandeat in solito tacta puella sono

