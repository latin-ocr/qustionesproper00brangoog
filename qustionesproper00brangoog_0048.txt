44

Herculem nemo uicisset. uersus autem 35 sonantia Hertzbergius non
male defendit.

in decimo carmine primum (u. 5) reprehendunt imbuis primae
huius palmae exemplum. sed ut iactus per bracchia falluntur i. e. per
bracchia, ut alter pilam manibus non excipiat, fallendo iactus
efficiuntur (III, 14, 5.)‚ ut siccis oscula falle penis est siccis
yonis oscula dando⁴ falle (IV, 11, 80), sic imbuis exemplum primae
huius palmae significat primum exemplum huius palmae dando
imbuis hanc palmam. simili modo dicitur pastorem curare, quod
qreqes curando pastorem esse (IV, 2, 39) et fastus terere i. e.
terendo tempus fastuosam esse (ΙΙΙ, 13, 10). deinde u. 40 uoci cum
iam Lachmannus patrocinatus est. denique in uersibus 43. 44:

illi uirgatis iaculantis ab agmine braccis
torquis ab incisa decidet unca gula,

uiri docti non attenderunt, quod Propertius satis perspicue mutato
pronomine (hic 41. — illi 43) significauit, illi ad Claudium refe-
rendum esse. ·

carmen⁴undecimum neque quisquam uituperauit neque inest
aliquid uituperatione dignum neque poetam carmen' ad Augusti
gratiam firmandam compositum non elaborasse probabile est.

itaque cum metrum quarti libri multo limatius sit quam cete-
rorum iniuriaque illa omnia opprobrio Propertio data esse demon-
strauerim‚ de eo iam dubitari non poterit quin liber quartus tam
perfectas quam priores elegias contineat. ea tamen quaestio restat,
qui factum sit ut Lachmannus in hunc errorem incideret. atque
primum hunc librum uel αἰτίων certe carmina multo obscuriora
ceteris carminibus esse confiteor. nam nunc quae aliunde plane
ignota sunt nunc quae in angulo aliquo litterarum traditarum la-
tent in his elegiis commemorauit. cumque Sextus iam in prioribus
libris audacia quadam a reliquis poetis differat nec semper parti—
culis interpositis operam det ut progressus sententiarum statim a
quouis intellegatur, hae proprietates omnes magis etiam in quarto
libro conspiciuntur. solet enim quiuis quo magis ingenium colat,
eo longius a communi cogitandi et scribendi ratione recedere.
tales difficultates Lachmannus strenue suscepto et breui tempore
finito neque hercle facili labore fessus propterea superare non

